# LaRinascente
LaRinascente è il progetto svolto da me, Samuele Gardin e Giovanni Peron per il corso di Basi di Dati - Unipd - A.A. 2017-2018.

## Descrizione
In questo progetto verrà modellata una base di dati per una casa di riposo. Il database servirà per
gestire le interazioni tra il personale della struttura e il magazzino, in particolare quelle con la cucina.
Infatti, uno degli aspetti principali del progetto sarà quello di fornire un supporto per memorizzare un
ricettario. Il ricettario sarà uno strumento utile per il personale della cucina, perché permetterà ad
ognuno di visualizzare per ogni ricetta tutti i suoi ingredienti con la relativa quantità. È previsto anche
l’inserimento di una procedura che permetta ai cuochi di calcolare la quantità di ogni ingrediente di
una certa ricetta in base al numero di persone per le quali si deve preparare tale ricetta. Inoltre, il
database servirà a gestire tutte le richieste di articoli che il personale della struttura rivolge ai
magazzinieri e anche tutte le ordinazioni che i magazzinieri propongono quando si trovano nella
necessità di rifornire il magazzino con un determinato articolo. Le altre caratteristiche significative
della base di dati in questione sono:
 - il mantenimento di uno schedario contenente le informazioni per tutti gli articoli presenti in
magazzino
 - la memorizzazione di un elenco dei fornitori che ricevono ordinazioni dalla struttura, con
relative informazioni per ognuno di essi.